#1. ЗАГАЛЬНІ ПОЛОЖЕННЯ.
Цей документ являє собою відкриту пропозицію (оферту) Біржі щодо укладення Договору на викладених у цій оферті умовах щодо надання Біржею доступу Користувачу до БЕТС.
Відповідно до Цивільного Кодексу України, в разі прийняття викладених в оферті умов і виконання умов, вказаних в п. 3.3 Договору, фізична або юридична особа, яка акцептує умови цієї оферти, набуває статусу (прав та обов’язків) Відвідувача електронних біржових торгів на Біржі у якості Користувача БЕТС (акцепт оферти рівнозначний укладенню Договору на умовах, викладених в оферті). 

#2. ПРЕДМЕТ ДОГОВОРУ.
Користувач на підставі вільного волевиявлення приєднується до участі у електронних біржових торгах  (надалі - торги) на Біржі на умовах, викладених у цьому Договорі, в цілому та повністю, в тому числі, - через згоду з умовами Правил біржової торгівлі на Товарній Біржі «Українська біржа відходів» (надалі - Правила), Положення про участь в біржових торгах на Товарній біржі «Українська біржа відходів» (надалі - Положення), Регламенту проведення електронних біржових торгів (надалі – Регламент) та іншими  внутрішніми документами, що невід’ємною частиною Правил, а Біржа надає Користувачу послуги доступу до БЕТС через веб-сайт, розміщений в мережі Інтернет за веб-адресою www.uwex.com.ua (далі – Веб-сайт).
Детальні умови, склад та перелік послуг, що надаються Користувачу Біржею за цим Договором, визначаються Регламентом.
Укладанням цього Договору Користувач приймає умови Правил, Положення, Регламенту в редакціях, чинних на момент укладання цього Договору, а також усі подальші зміни та/або доповнення, що вносяться до зазначених документів Біржі.

#3. УМОВИ КОРИСТУВАННЯ БЕТС.
Будь-яка особа приймає рішення про використання БЕТС в якості Користувача на власний розсуд та під свою відповідальність.
Біржа забезпечує рівний доступ усім Користувачам до інформації про відкриті торги, включаючи надання можливості спостерігати за перебігом торгів в інтерактивному режимі реального часу, інформацією про процедури торгів, точне визначення часу та дати подання документів.
Користувач з метою участі у електронних біржових торгах повинен відповідати кваліфікаційним вимогам, встановленим чинним законодавством України, Правилами та Положенням, сплатити передбачені цими документами  кошти, пройти процедуру акредитації на Біржі, отримати у користування (оренду) біржове місце, отримати відповідні підтвердження про реєстрацію на Біржі, індивідуальні логін і пароль доступу до кабінету користувача БЕТС.
За користування БЕТС Користувач сплачує платежі відповідно до Тарифів Товарної біржі «Українська біржа відходів», які є внутрішнім документом Біржі та невід’ємною частиною Правил.
Користувач зобов’язаний надати Біржі засвідчені копії документів для підтвердження достовірності ідентифікаційної інформації відповідно до форм реєстрації Біржи для кожного Користувача, що має намір прийняти участь в торгах. Недостовірність наданої інформації є підставою для відмови такому Користувачу у доступі до участі у біржових торгах.
Здійснення Користувачем реєстрації на БЕТС, є повним та безумовним акцептом оферти на укладення цього Договору.

#4. ВІДПОВІДАЛЬНІСТЬ СТОРІН.
За невиконання або неналежне виконання обов’язків за Договором Сторони несуть відповідальність згідно з цим Договором, Правилами, Положенням, Регламентом,  іншими внутрішніми документами Біржі, що невід’ємною частиною Правил,  та законодавством України.
За будь-які несанкціоновані дії на БЕТС з використанням імені (логіну) та паролю Користувача всю відповідальність перед Біржею та іншими Користувачами БЕТС несе Користувач.
Біржа не несе відповідальності за порушення обміну інформацією, що виникло внаслідок несправності будь-яких засобів телекомунікаційного зв’язку, відключення та перебоїв у мережах живлення, роботі веб-поталу, невідповідність апаратно-технічного комплексу Користувача для роботи у БЕТС.
Сторони несуть повну відповідальність за правильність вказаних ними у цьому Договорі реквізитів та зобов’язуються своєчасно повідомляти про їх заміну, а у випадку неповідомлення несуть ризик настання пов’язаних із цим несприятливих наслідків.
У випадку надання Користувачем при реєстрації та/або ідентифікації недостовірних даних та/або недостовірних документів, Біржа не несе відповідальності за пов’язані з цим наслідки.
Спірні питання, що виникають між Сторонами у процесі виконання Договору вивішуються шляхом проведення переговорів, а у pазі недосягнення згоди - згідно з законодавством України.
Жодна із Сторін не несе відповідальності за повне або часткове невиконання своїх обов'язків у випадку пожежі, повені, землетрусу чи іншого стихійного лиха, масових безпорядків, війни або воєнних дій тощо, що виникли після укладання цього Договору. Форс-мажорні обставини призупиняють, але не припиняють дію цього Договору, і не звільняють сторони від виконання своїх зобов'язань. Форс-мажорні обставини повинні підтверджуватись у порядку, визначеному законодавством.

#5. СТРОК ДІЇ ДОГОВОРУ
Цей Договір набирає чинності з моменту його укладення (підписання) Сторонами (акцепту його публічної оферти) і діє до кінця поточного календарного року, а в частині розрахунків Користувача з Біржею - до повного виконання зобов'язань Користувачем.
Якщо жодна із Сторін не заявить письмово про свій намір розірвати цей договір не менш, ніж за 10 днів до закінчення терміну його дії, договір вважається продовженим кожен раз на той же термін і на тих самих умовах.
У разі неодноразового (два і більше разів) порушення Користувачем протягом терміну дії цього Договору законодавства України, що регулює біржову торгівлю, Правил, Положення, Регламенту,  інших внутрішніх документів Біржі, що невід’ємною частиною Правил, та/або цього Договору Біржа має право в односторонньому порядку відмовитися від виконання цього Договору. При цьому цей Договір вважається розірваним з моменту отримання Користувачем повідомлення про односторонню відмову Біржі від його виконання.

#6. ЗАКЛЮЧНІ ПОЛОЖЕННЯ.
Актуальна редакція публічної оферти Договору та посилання на чинну редакцію Регламенту знаходяться у вільному доступі на Веб-сайті Біржі.
Внесення змін та доповнень до Договору, у тому числі Регламенту, здійснюється Біржею в односторонньому порядку.
Представники Сторін, уповноваженні на укладання цього Договору, погодились, що персональні дані, які стали відомі Сторонам в зв'язку з укладанням цього Договору, включаються до баз персональних даних Сторін. Укладаючи даний Договір, уповноважені представники Сторін дають згоду (дозвіл) на обробку їх персональних даних з метою підтвердження повноваження суб'єкта на укладання, зміну та розірвання Договору, забезпечення реалізації адміністративно-правових і податкових відносин, відносин у сфері бухгалтерського обліку та статистики, а також для забезпечення реалізації інших передбачених законодавством відносин, у тому числі для поширення (розповсюдження та/або оприлюднення) таких даних на БЕТС.
Передача персональних даних третім особам здійснюється лише у випадках передбачених законодавством України. Передача персональних даних третім особам, у випадках не передбаченим законодавством, здійснюється лише за згодою Сторін. Представники Сторін підписанням цього Договору підтверджують, що вони повідомлені про свої права відповідно до ст. 8 Закону України «Про захист персональних даних».
